 

Cn. xl1.] Gentis Anylorum. 109

cedis¹ dare uelis ei, siqui sit, qui 1115 te meroribus
absoluat, et Redualdo suadeat, ut nec ipse tibi aliquid
mali faciat, nec tuis te hostibus perimendum tradat.’
Qui cum se omnia, quae posset, huic tali pro mercede ²
beneficii daturum esse responderet. adiecit ille : ‘ Quod 3
si etiam regem te futurum* exstinctis hostibus in
ueritate promittat, ita ut non solum omnes tuos pro-
genitores, sed et omnes, qui ante te reges in gente
Anglorum fuerant, potestate transcendas? ⁹ At Aed-
uini⁵ constantior interrogando factus, non dubitauit
promittere, quin ei, qui tanta sibi beneficia donaret,
dignis ipse gratiarum actionibus responderet. Tum
ille tertio: ‘Si autem,’ inquit, ‘is‚ qui tibi tanta
taliaque dona ueraciter aduentura praedixerit, etiam
consilium tibi tuae salutis ac uitae melius atque utilius,
quam aliquis de tuis parentibus aut cognatis umquam
audiuit, ostendere potuerit, num ei obtemperare, et
monita eius salutaria suscipere consentis ‘?' Nec dis-
tulit AEduiniss, quin continuo polliceretur in omnibus
se secuturum doctrinam illius, qui se tot ac tantis
calamitatibus ereptum, ad regni apicem proueheret.
Quo accepto responso, confestim is, (1111 loquebatur
cum eo, inposuit dexteram suam capiti eius dicens:
‘Cum hoc ergo tibi signum aduenerit. memento huius
temporis ac loquellae nostrae. et ea, quae nunc pro-
mittis, adimplere ne differas.' Et his dictis, ut ferunt.
repente disparuit, ut intellegeret non hominem esse,
qui sibi apparuisset, sed spiritum.

Et cum regius iuuenis solus adhuc ibidem sederet,
gauisus quidem de conlata sibi consolatione, sed mul-
tum sollicitus, ac mente sedula cogitans, quis⁷ esset
ille, uel unde ueniret, qui haec sibi loqueretur, uenit
ad eum praefatus amicus illius, laetoque uultu salutans

¹ mercis M ; mercidis B'. ² mercide M1. 3 quid B2.
⁴ te futurum om. B. ⁵ v. note ⁵, p. 108. ⁶ eduini Βι ; -ne C.
B2. ⁷ qui M¹.

Prophery
of his
future
greatnoss,

