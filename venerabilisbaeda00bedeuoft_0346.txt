His
wonderful
humility.

156 H [storia Ecclesvz'astica [Lm. 111.

animi, et uultus, et meritorum dignitatem ab omni-
bus diligeretur, et undique ad eius ministerium de
cunctis prope prouinciis uiri etiam nobilissimi concur-
rerent. Cuius inter ceteras uirtutis1 et modestiae, et,
ut ita dicam, specialis benedictionis glorias etiam
maxima fuisse fertur humilitas, ut uno probare sat erit
exemplo.

Donauerat equum optimum antistiti Aidan02‚ in
quo ille, quamuis ambulare solitus, uel amnium fluenta
transire, uel si alia quaelibet necessitas insisteret,
uiam peragere ³ posset. Cui cum paruo interiecto tem-
pore Ῑ pauper quidam occurreret elimosynam petens,
desiliens ille praecepit equum, ita ut erat stratus rega-
liter, pauperi dari; erat enim multum misericors, et-
cultor pauperum, ac uelut pater miserorum. Hoc cum
regi esset relatum, dicebat episcopo, cum forte ingressuri
essent ad prandium : ‘Quid uoluisti, domine antistes,
equum regium, quem te conueniebat proprium habere,
pauperi dare? Numquid non habuimus equos uiliores
plurimos, uel alias species, quae ad pauperum dona
sufficerent, quamuis illum eis equum non dares, quem
tibi specialiter possidendum elegi?’ Cui statim epi-
scopus: ‘Quid loqueris,’ inquit, ‘rex‘? Numquid⁴
tibi carior est ille filius equae, quain ille filius Dei‘?'
Quibus dictis intrabant ad prandendum. Et episcopus
quidem residebat in suo loco. Porro rex, uenerat
enim de uenatu, coepit consistens ad focum calefieri
cum ministris; et repente inter calefaciendum recor-
dans uerbum, quod dixerat illi antistes, discinxit se
gladio suo, et dedit illuni ministro, festinusque accedens
ante pedes episcopi conruit, postulans, ut sibi placatus
esset, ‘ quia numquam,’ inquit, ‘deinceps aliquid loquar
de hoc aut iudicabo, quid uel quantum de pecunia
nostra filiis Dei tribuas.’ Quod uidens episcopus,

¹ -tes C. ² aidono N. ²³ peragrare M. 4 num G;
nam N.

f. 54 b.

cf. 1011.
xviii. 18.

 

