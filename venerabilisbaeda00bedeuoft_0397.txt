 

 

 

 

 

Cn. HL] Gentis A029lorum. 207

episcopatum gentis Merciorum simul et Lindisfarorum
ceadda, iuxta exempla patrum antiquorum, in magna
uitae perfectione administrare curauit; cui etiam rex
Uulfheri¹ donauit terram L familiarum ad construen-
dum monasterium in loco, qui dicitur Adbaruae2‚ id
est Ad Nemus, in prouincia Lindissi, in quo usque
hodie instituta ab ipso regularis uitae uestigia per-
manent.

Habuit autem sedem episcopalem in loco, qui uo-
catur Lyooidfelthss, in quo et defunctus ac sepultus
est; ubi usque hodie sequentium quoque prouinciae
iflius episcoporum sedes est. Fecerat uero sibi man-
sionem non longe ab ecclesia remotiorem3 in qua
secretius cum paucis, id est VII siue VIII, fratribus,
quoties a labore et ministerio uerbi uacabat, orare ac
legere solebat. Qui cum in illa prouincia duobus
annis ac dimidio ecclesiam gloriosissime rexisset, ad-
fuit superno dispensante iudicio tempus, de quo loquitur

Ecclesiastes, quia: ‘Tempus mittendi lapides, et tem—

pus colligendi? Superuenit namque clades diuinitus

. missa, quae per mortem carnis uiuos ecclesiae lapides

de terrenis sedibus ad aedificium caeleste transferret.
Cumque plurimis de ecclesia eiusdem reuerentissimi
antistitis de carne subtractis, ueniret hora ipsius, ut
transiret ex hoc mundo ad Dominum, contigit die

, quadam, ut in praefata Ι mansione forte ipse cum uno

tantum fratre, cui uocabulum erat Ouini ⁴, commorare-
tur, ceteris eius sociis pro causa oportuna ad ecclesiam
reuersis. Erat autem idem Ouini5 monachus magni
meriti, et pura intentione supernae retributionis mun-
dum¹ derelinquens, dignusque per omnia, cui Dominus
specialiter sua reuelaret arcana, dignus, cui fidem
narranti audientes accommodarent. Uenerat enim

¹ -re C. B2; uulferi N. ² -bearuae C. ³ licid- B 3
liccid— Βῆ liccidfeld C ; licidfelt N. 4 -ne 13² 3 ouuini C.
⁵ ouuini C.

He fixes his
see at Lich-
field.

Story of
his death.

