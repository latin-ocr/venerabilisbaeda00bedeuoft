234 Historia Ecclesiastica [Lm. IV. ·

contigit forte ipsum puerum hora ferme secunda diei
in loco, in quo eger iacebat, solum inueniri ς 0111 diuina
dispositione subito beatissimi apostolorum principes
dignati sunt apparere. Erat enim puer multum
simplicis ac mansueti animi, sinceraque deuotione
sacramenta fidei, quae susceperat, seruans. salutantes
ergo illum uerbis piissimis apostoli dicebant: ‘Non
timere, fili, mortem, pro qua sollicitus es3 nos enim
te hodierna die ad caelest-ia sumus regna perducturi.
Sed primum expectare habes, donec missae cele-
brentur, ac uiatico dominici corporis ac sanguinis
accepto, sic infirmitate simul et morte absolutus, ad
aeterna in caelis gaudia subleueris. Clama ergo ad te
presbyterum Eappan ¹, et dicito illi, quia Dominus
exaudiuit preces uestras, et deuotionem ac ieiunia
propitius aspexit3 neque aliquis de hoc monasterio
siue2 adiacentibus ei possessiunculis hac clade ultra
moriturus est; sed omnes, qui alicubi de uestris hac
egritudine laborant, resurrecturi a langore, pristina
sunt sospitate recuperandi, praeter te solum qui
hodierna es die liberandus a morte, et ad uisionem
Domini Christi, cui fideliter seruisti, perducendus in
caelum ; quod diuina uobis misericordia ³ per interces-
sionem religiosi ac Deo dilecti regis Osualdi, qui quon-
dam genti Nordanhymbrorum et regni temporalis
auctoritate et Christianae pietatis, quae ad regnum
perenne ducit, deuotione sublimiter praefuit, conferre
dignata est. Hac etenim die idem rex ab infidelibus
in bello corporaliter extinctus, mox ad sempiterna4
¹animarum gaudia adsumtus in caelum, et electorum
est sociatus agminibus. Quaerant 5 111 suis codicibus,
in quibus defunctorum est adnotata depositiO, et

¹ eapan N. 2 sibi M. N. H¹ ; siue B, bat with ue (ιη erasm-23
seu sibi 02. ³ misericordia om. M¹, inserted by a much later hand,
om. Bk gra (gratia) inserted by 132, om. H13 gratia O3; diuina
clementia uobis 02. 4 superna 131. ⁵ quaerant ergo M'2.

f.82b

 

