f. 90 b.

CAP. XXI [XX111].] Gentis Anylorum. 257

Qua uidelicet nocte Dominus omnipotens obitum
ipsius in alio longius posito monasterio, quod ipsa
eodem anno construxerat, et appellatur Hacanos ¹,
manifesta uisione reuelare dignatus est. Erat in ipso
monasterio quaedam sanctimonialis femina, nomine
Begu ², quae XXX et amplius annos dedicata ³ Domino
uirginitate, in monachica conuersatione seruiebat.
Haec tunc in dormitorio sororum pausans, audiuit
subito in aere notum campanae sonum, quo ad ora-
tiones excitari uel conuocari solebant, cum quis eorum
de saeculo fuisset euocatus; apertisque, ut sibi uide-
batur, oculis, aspexit, detecto domus culmine, fusam
desuper lucem⁴ omnia 1·epleuisse; cui uidelicet luci
dum sollicita intenderet, uidit animam praefatae Dei
famulae in ipsa luce, comitantibus ac ducentibus
angelis, ad caelum ferri. Cumque somno excussa
uideret⁵ ceteras pausantes circa se sorores, intellexit
uel in somnio. uel in uisione mentis ostensum sibi
esse, quod uiderat. Statimque exsurgens, nimio
timore perterrita, cucurrit ad uirginem, quae tunc
monasterio abbatissae uice praefuit, cui nomen erat
Frigydz fletuque ac lacrimis multum perfusa, Ι ac
suspiria longa trahens, nuntiauit matrem illarum
omnium Hild⁷ abbatissam iam migrasse de saeculo,
et se aspectante cum luce inmensa, ducibus angelis,
ad aeternae limina lucis et supernorum consortia
ciuium ascendisse. Quod cum illa audisset, suscitauit
cunctas sororeS, et in ecclesiam conuocatas orationibus
ac psalmis pro anima matris operam dare monuit.
Quod cum residuo noctis tempore diligenter agerent,
uenerunt primo diluculo fratreS, qui eius obitum
nuntiarent, a loco, ubi8 defuncta est. At illae re-
spondentes dixerunt se prius eadem cognouisse; et,

¹ haconos C. ² begio B2. 3 dicata N. ⁴ luce M.
⁵ uidit C. ⁶ -gyb C 3 -gid N. ⁷ hildrudam N2. ⁸ ubi
added <m maryin M.

S

Visions
connected
with her
death.

