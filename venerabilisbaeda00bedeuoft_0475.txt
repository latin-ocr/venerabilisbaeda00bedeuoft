 

Cn. 111.] Gentis Angylofrum. 285

CAP. III.

Ut puellam languentem orando sanauerit.

NARRAUIT idem Bercthun ¹ et aliud de praefato anti-
stite miraculum : quia cum reuerentissimus uir Uilfrid
post longum exilium in episcopatum esset Hagustal-
densis ecclesiae receptus, et idem Iohannes, defuncto
Bosa uiro multae sanctitatis et humilitatis, episcopus
pro eo Eboraci substitutus, uenerit ipse tempore quo-
dam ad monasterium uirginum in loco, qui uocatur
Uetadun, cui tunc Heriburg2 abbatissa praefuit.
‘Ubi cum uenissemus,' inquit, ‘et magno uniuer-
sorum gaudio suscepti essemus, indicauit nobis abba-
tissa, quia quaedam de numero uirginum, quae erat
filia ipsius carnalis, grauissimo langore teneretur;
quia flebotomata est nuper in brachio, et cum 3 esset
in studio, tacta est infirmitate repentini doloris, quo
mox increscente, magis grauatum est brachium illud
uulneratum, ac uersum in tumorem adeo. ut uix
duabus manibus circumplecti posset, ipsaque iacens
in lecto prae nimietate doloris iam moritura uideretur.
Rogauit ergo episcopum abbatissa, ut intrare ⁴ ad eam,
ac benedicere illam dignaretur, quia crederet eam ad
benedictionem uel tactum illius mox melius habituram.
Interrogans autem ille, quando fiebotomata⁵ esset
puella, et ut cognouit, quia in luna quarta, dixit:
‘Multum insipienter et indocte fecistis in luna 1111*
flebotomando. Memini enim beatae memoriae Theo-
dorum archiepiscopum dicere, quia periculosa sit satis
illius temporis flebotomia, quando et lumen lunae, et
reuma oceani in cremento est. Et quid ego possum
puellae, si moritura est, face1·e‘?' At illa instantius
obsecrans pro filia, quam oppido diligebat, nam et

¹ berht- C. ² here· Β. C. N. 3 cum adhuc C. 4 -ret
M. N2. ⁵ -tamata M.

Furthor
miracles.
cc. 3-6.

