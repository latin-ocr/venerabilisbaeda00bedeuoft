306 Historia Ecclesiczstz'ca [Lm. V.

spiritibus hominum, qui instar fauillarum cum fumo
ascendentium, nunc ad sublimiora proicerentur, nunc
retractis ignium uaporibus relaberentur‘ in profunda ².
Sed et fetor inconparabilis cum eisdem uaporibus
ebulliens onmia illa tenebrarum loca replebat ¹. Et
cum diutius ibi pauidus consisterem, utpote incertus,
quid agerem, quo uerterem gressum, qui me finis
maneret 3 Ι audio subitum post terga sonitum inmanis· f. 108 b.
simi fletus ac miserrimi, simul et cachinnum crepi-
tantem quasi uulgi indocti captis hostibus insultantis.
Ut autem sonitus idem clarior redditus ad me usque
peruenit, considero turbam malignorum spirituum,
quae quinque animas hominum merentes heiulantes-
que, ipsa multum exultans et cachinnans, medias illas ι
trahebat in tenebras; e quibus uidelicet hominibus,
ut dinoscere potui, quidam erat adtonsus ut clericus,
quidam laicus, quaedam femina, Trahentes autem eos
maligni spiritus descenderunt in medium baratri illius
ardentis; factumque est, ut cum longius subeuntibus
eis, fletum hominum et risum daemoniorum clare
discernere nequirem, sonum tamen adhuc promiscuum
in auribus haberem. Interea ascenderunt quidam
spirituum obscurorum de abysso illa flammiuoma, et
adcurrentes circumdederunt me, atque oculis flam-
mantibus, et de ore ac naribus ignem putidum efflantes
a11gebant-; forcipibus quoque igneis, quos tenebant in
manibus, minitabantur me conprehendere. nec tamen
me ullatenus contingere, tametsi terrere praesumebant.
Qui cum undiqueuersum hostibus et caecitate tene-
brarum conclusus, huc illucque oculos circumferrem,
si forte alicunde quid auxilii, quo saluarer, adueniret,
apparuit retro uia, qua ueneram, quasi fulgor stellae
micantis3 inter tenebras, qui paulatim crescens, et ad

¹ in profunda . . . replebat om. C.W¹.D. ἀρ. ‘·' -do Hl. ³ For
this beautiful {maye which is the reaclinq of all tlte MSS. which 1 have

examined, the edel. yz're the infinitely poorer meantis.

 

