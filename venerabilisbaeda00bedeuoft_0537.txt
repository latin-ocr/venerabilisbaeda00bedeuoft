 

 

 

 

 

 

 

 

 

 

 

 

CAP. xxm] Gentis Aozsyloown. 347

bant, sed non seeundum scientiam 3 catholicoque illos
atque apostolico more celebrationem, ut diximus, prae-
cipuae¹ sollemnitatis sub figura coronae perpetis agere
perdocuit. Quod mira diuinae constat factum dispen-
satione pietatis, ut quoniam gens illa, quan] nouerat
scientiam diuinae cognitionis libenter ac sine inuidia
populis Anglorum communicare curauit ; ipsa quoque

postmodum per gentem Anglorum in eis, quae minus

habuerat, ad perfectam uiuendi normam perueniret.
Sicut econtra Brettones, qui nolebant Anglis eam,
quam habebant, fidei Christianae notitiam pandere,
credentibus iam populis Anglorum, et in regula fidei
catholicae per onmia instructis, ipsi adhuc inueterati
et claudicantes a semitis suis, et capita sine corona
praetendunt, et sollemnia Christi sine ecclesiae Christi
societate uenerantur.

Susceperunt autem Hiienses monachi docente Ecg-
bercto² ritus uiuendi catholicos sub abbate Duun-
chadoss, post annos circiter LXXX, ex quo ad prae-
dicationem gentis Anglorum Aidanuin ‘¹ miserant⁵
antistitem. Mansit autem uir Domini Ecgberct⁶ annos
XIII in praefata insula, quam ipse uelut noua qua-
dam relucente gratia ecclesiasticae societatis et pacis
Christo consecrauerat3 annoque⁷ dominicae incarna-
tionis DCCXXVIIII ⁸, quo pascha⁹ dominicum octauo
Kalendarum Maiarum die celebrabaturw, cum missarum
sollemnia in memoriam eiusdem dominicae resurrec-
tionis celebrasset, eodem die et ipse migrauit ad
Dominum, ac gaudium summae festiuitatis, quod cum
fratribus, quos ad unitatis gratiam conuerterat, incho-
auit, cum Domino et apostolis, ceterisque caeli ciuibus
conpleuit, immo id ipsum celebrare sine fine non
desinit. Mira autem diuinae dispensatio prouisionis

¹ -pue M. ² -berchto C ; -berecto N¹ (⁶2). ³ -c‘h‘ato N.
⁴ aed· 13¹. ⁵ -runt M¹. C. ⁶ -bercht C. ⁷ anno quoque C.
⁸ VIII. N. ⁹ pasca M. ¹⁰ -bratur C. 13¹.

His death,
Easter, 729·

