378 H istoria Abbatum

aeterne felicitatis, serenitatis et lucis. Conueniunt¹
fratres ad aecclesiam, insomnes orationibus et psalmis²
transigunt umbras noctis; et paternae decessionis
pondus continua diuinae laudis modulatione solantur.
Alii cubiculum in quo eger, animo robustus egressum³
mortis et uitae expectabat ingressum, non deserunt.
Euangelium tota nocte pro doloris leuamine, quod
et aliis noctibus fieri consuerat, a presbytero legitur;
dominici corporis et sanguinis sacramentum hora
exitus instante pro uiatico datur; et sic anima l illa
sancta longis flagellorum felicium excocta atque
examinata flammis luteum carnis fornacem deserit,
et supernae beatitudinis libera peruolat ad gloriam.
Cuius aegressui uictoriosissimo, neque ab inmundis
spiritibus aliquatenus impediendo uel retardando,
etiam psalmus qui tum pro eo canebatur, testimonium
dat. Namque fratres ad aecclesiam principio noctis

concurrentes, psalterium⁴ ex ordine decantantes, ad ⁷

octogesimum tunc et secundum cantando peruenerant
psalmum, qui habet in capite: ‘Deus quis⁵ similis
erit tibi‘?' Cuius totus hoc resonat textus, quod
inimici nominis Christi siue carnales siue spiritales,
semper aecclesiam Christi, semper animam quamque
fidelem disperdere ac dissipare conentur; sed e contra
ipsi confusi et conturbati sint perituri in saeculum,
enei-nante illos Domino, cui non est quisquam similis,
qui est s01us⁶ altissimus super omnem terram, Unde
recte dabatur intellegi caelitus dispensatum, ut talis
diceretur psalmus ea hora qua exiret de corpore anima,
cui iuuante Domino nullus praeualere posset inimicus.
Sextodecimo postquam monasterium fundauit anno,
quieuit in Domino confessor, pridie⁷ iduum Ianua-

riarum, sepultus⁸ in aecclesia beati ²¹ apostoli Petri;

¹ -nerunt D. P. C. Β. F. ² salmis Hk. Δ. ³ -sus D. P.
C. B. F. ⁴ et salt. Δ. ⁵ qui Hl. Δ. ⁶ solus est Δ.
⁷ secunda die F. B. ⁸ sep. est Δ. ⁹ baeati H„

f. 16 a.

cf. Ps.
lxv. 10.

Ps. lxxxii. i
1.

cf. Hist. ,
Anon. 18,

19.

 

 

 

